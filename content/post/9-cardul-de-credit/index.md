+++
title = "[RO] Cardul de credit - partea 1"
subtitle = "Lecția de economie după prima amendă de circulație"

date = 2020-04-30
draft = false

authors = ["Gabi Udrescu"]

tags = ['ro']
+++


{{% toc %}}

# Introducere
ING susține un „program gratuit de educație financiară destinat persoanelor care doresc să își obțină independență financiară” - [Banometru](https://www.banometru.ro/).

În grupul de pe Facebook, a apărut zilele trecute un post despre „datoriile rele”, iar asta mi-a trezit pofta de blogging. Așa că am zis să folosesc oportunitatea de a-mi relua activitatea pe blogul personal, să nu simt că plătesc degeaba domeniul. 

O să scriu în zilele ce urmează o serie de posturi despre cum am folosit eu cardul de credit de prin 2013 și cum m-a ajutat asta din punct de vedere financiar. 

# Povestea

Povestea mea a început în prima săptămână când am avut propria mea mașină. Am luat o amendă joi seară pentru viteză (70km/h într-o zonă de 50km/h, cei din București știu podul de peste Bd. Barbu Văcărescu, din Pipera).

Am luat amendă fix banii de benzină pentru weekend-ul de la munte ce urma.

Eh, ăla a fost un moment care a generat un declic în mintea mea și m-a făcut să realizez că o cheltuială neprevăzută (ca o amendă de circulație, de exemplu) îmi poate da peste cap planurile.

# Revelația

Ca să nu mai ajung în situația asta, mi-am făcut un card de credit și am început să-l folosesc zi de zi, din 2 motive:

- să am o evidență lunară a tuturor cheltuielilor pe care să nu trebuiască să o fac eu (ci banca, prin aplicația de internet banking și extrasul bancar)
- păstrez în contul curent salariul întreg, pe tot parcursul lunii, ca o rezervă de cash

Apoi am descoperit că în loc să țin banii în contul curent pot să-i țin în contul de economii, cu o dobândă (modică). Dar, cu avantajul lichidității lor. 

Următoarea descoperire a fost că într-o lună reușesc să cheltui mai puțin decât câștig, iar diferența rămâne în contul de economii, crescând exponențial (prin dobânda acumulată).

Însă cea mai profitabilă descoperire a fost că unele carduri de credit vin la pachet și cu cashback, din care poți câștiga niște sume frumușele dacă îl folosești frecvent (peste 1000 de lei în 5 ani de zile).

# În episodul următor
Vă povestesc despre cum am folosit eu cashback-ul primit de la cardurile de credit pentru a-mi finanța diverse mofturi și cum am folosit cardul de credit pentru a-mi construi un fond de urgență.

Bonus: vă arăt și un excel pe care l-am folosit eu ceva vreme pentru a calcula dobânda pe contul de economie. 

[Vezi continuarea aici.]({{< ref "/post/10-cardul-de-credit-partea-2/index.md" >}})

> Written with [StackEdit](https://stackedit.io/).
<!--stackedit_data:
eyJoaXN0b3J5IjpbLTg5ODU3OTA5NCwxODczMzgwMjk4LDE2ND
kzMjU1NzcsLTk2MzUzNTYxOCwtMTU2NjYwOTc1OCwyNTg3OTE4
OTIsLTE1OTgwNDY3MDQsNzU2NDA0MTI0XX0=
-->