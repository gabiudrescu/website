+++
title = "[RO] Cardul de credit"
subtitle = "Cum poți folosi cardul de credit pentru a economisi și câștiga bani"

date = 2020-04-30
draft = false

authors = ["Gabi Udrescu"]

tags = ['ro']
+++


{{% toc %}}

# Povestea

Povestea mea a început în prima săptămână când am avut propria mea mașină. Am luat o amendă joi seară pentru viteză (70km/h într-o zonă de 50km/h, cei din București știu podul de peste Bd. Barbu Văcărescu, din Pipera).

Am luat amendă fix banii de benzină pentru weekendul de la munte ce urma.

Eh, ăla a fost un moment care a generat un declic în mintea mea și m-a făcut să realizez că o cheltuială neprevăzută (ca o amendă de circulație, de exemplu) îmi poate da peste cap planurile.

# Revelația

Ca să nu mai ajung în situația asta, mi-am făcut un card de credit și am început să-l folosesc zi de zi, din 2 motive:

- să am o evidență lunară a tuturor cheltuielilor pe care să nu trebuiască să o fac eu (ci banca, prin aplicația de internet banking și extrasul bancar)
- păstrez în contul curent salariul întreg, pe tot parcursul lunii, ca o rezervă de cash

Apoi am descoperit că în loc să țin banii în contul curent pot să-i țin în contul de economii, cu o dobândă (modică).

Următoarea descoperire a fost că într-o lună reușesc să cheltui mai puțin decât câștig, iar diferența rămâne în contul de economii, crescând exponențial (prin dobânda acumulată).

Însă cea mai profitabilă descoperire a fost că unele carduri de credit vin la pachet și cu cashback, din care poți câștiga niște sume frumușele dacă îl folosești frecvent (peste 1000 de lei în 5 ani de zile).

# Cum a funcționat cashback-ul pentru mine?

Prin 2016 mi-am făcut un card de credit co-branded WizzAir Bancpost, care la vremea respectivă avea o ofertă foarte profitabilă: 2% din totalul cheltuielilor efectuate la orice comerciant ți se returna sub formă de puncte pe WizzAir. 

Un calcul simplu, plecând de la un buget lunar de cheltuieli de 2000 de lei:

 - 2000 lei * 2% = 40 de lei pe lună sub formă de puncte
 - 40 lei * 12 luni = 480 de lei

Echivalentul unui bilet de avion într-o destinație europeană, într-un city break. 

Sau, în cazul în care foloseai cardul la WizzAir, primeai 4%. Deci, dublu. 

Acum, întrebarea ar fi: cum ajung eu să valorific acele puncte altfel decât antrenând cumpărături și mai multe? Simplu: oferind discount-uri prietenilor care călătoresc.

Vrei să zbori la Londra și zborul costă 1000 de lei? Îți plătesc eu 480 de lei și tu-mi dai cash doar 400 de lei. Câștigi o reducere de 80 de lei fără să faci mare lucru. 

Partea proastă e că între timp Bancpost a fost preluată de Banca Transilvania și acest card era în competiție directă cu cardul cobranded de la Tarom. Așa că au decis să-l închidă pe cel cu Wizz (abordare naționalistă). 

# Dobânda
Să luăm un venit de 3000 de lei lunar, împărțit în 2:

- 1000 de lei cheltuieli fixe (ex. chirie)
- 1700 de lei cheltuieli variabile (mâncare, transport, educație, distracție etc.)
- 300 de lei pentru economii și zile negre

Dacă economisești 300 de lei în fiecare lună, cu o dobândă lunară de 1% (dobânda curentă de la ING Conturi economii în momentul de față, la finalul a 12 luni vei avea o sumă de 3600 de lei econosiți de tine, și vreo 17.78 lei din dobândă (luând în calcul deja 10% impozit pe venitul din dobânzi). 

![Not great, not terrible](https://i.imgur.com/KCDWvV2l.jpg)

Notă: dobânda e calculată conform algoritmului ING (probabil e la fel cam peste tot): 

    D=C*%*n/N

unde:

 - D=dobanda
 - C=soldul contului
 - %=procentul de dobanda aferent tipului de depozit/cont
 - n=numarul efectiv de zile pentru care se calculeaza D
 - N=360

Acum, să ne gândim că pe 1 ianuarie vrem să începem să folosim cardul de credit așa cum povesteam eu mai sus. Luăm salariul pe 1 ianuarie și, în loc să începem să-l cheltuim, îl trecem în contul de economii și-l lăsăm acolo până pe 15 februarie, când vine scadența extrasului cardului de credit. 

Rezultatul la final de an?

33.30 lei 

Găsiți mai jos și Excel-ul pe care vi-l puteți descărca pentru a vă juca cu cifrele să vedeți ce obțineți. 

# Dezavantajele

## Dacă ratezi o plată la bancă...
Pierzi tot ce-ai câștigat într-un an de zile. De exemplu, mie la o datorie de 1500 de lei, pentru 2 zile întârziere, banca mi-a perceput o dobândă de 5.5 lei. Atât m-a costat faptul că mi-am adus aminte duminică noapte că vineri trebuia să fac o plată.

## N-o să te îmbogățești din asta
La tot calculul de mai sus nu am cuantificat și costul unui card de credit. De exemplu, la StarBT e 25 de lei pe an + 20 de lei emiterea. Sau inflația. 

# Și totuși, avantajele...
Eu am privit asta ca pe o plasă de siguranță. În anii trecuți, am considerat că în contextul economic respectiv, dacă banca îmi oferă mie credit atât de ieftin și-mi oferă posibilitatea să-mi construiesc o plasă de siguranță (un salariu în plus tot timpul la dispoziție pentru situații de urgență), atunci asta e o oportunitate pe care vreau s-o exploatez.

Așa am învățat responsabilitatea unor plăți regulate, disciplina financiară de a nu cheltui mai mult decât e bugetat, chiar dacă în cont există cash la îndemână, cum să balansezi cheltuielile investiționale cu plata datoriilor pe care acestea le generează, fără să-ți afectezi stilul de viață. 

Overall, eu mă simt (mai) câștigat. 

And that's my 2 cents. 

# În loc de încheiere
Prin exercițiul de mai sus, am încercat să scot ceva bun din ceva ce la vremea respectivă mi s-a părut ceva rău. Nimănui nu-i place să dea bani pe amenzi, sunt sigur de asta. Însă am luat-o ca pe o lecție, d

> Written with [StackEdit](https://stackedit.io/).
<!--stackedit_data:
eyJoaXN0b3J5IjpbMjAwMTc5NDYwNCwxODczMzgwMjk4LDE2ND
kzMjU1NzcsLTk2MzUzNTYxOCwtMTU2NjYwOTc1OCwyNTg3OTE4
OTIsLTE1OTgwNDY3MDQsNzU2NDA0MTI0XX0=
-->